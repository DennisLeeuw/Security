Als een bericht encrypt is zullen we deze ook weer willen decrypten. Als we voor het encrypten en voor het decrypten dezelfde sleutel of methode gebruiken dan noemen we dat symmetrische encryptie. Symmetrische encryptie en decryptie is snel, maar kent het nadeel dat de sleutel voor beide partijen bekent moet zijn. De vraag bij symmetrische encryptie is altijd hoe je ervoor zorgt dat alle partijen die een bericht moeten kunnen lezen de sleutel krijgen zonder dat deze zomaar over een onveilig medium (zoals het Internet) verstuurd wordt.
