SSL dient, in welke versie dan ook, niet meer gebruikt te worden omdat er te veel fouten in zitten die door aanvallers misbruikt kunnen worden.

TLS zit inmiddels (2021) in versie 1.3, hoewel versie 1.2 niet volledig veilig is wordt het nog zo algemeen gebruikt dat het niet handig is om TLS 1.2 niet te ondersteunen in de browser. Voor de server ligt dat anders. Alle moderne browsers zoals Firefox, Chrome, Safari, Opera en Edge ondersteunen TLS 1.3, dus het is aan te bevelen om op de server alleen nog TLS 1.3 te ondersteunen. Alleen als je nog oude versies van bepaalde browsers moet ondersteunen kan ook TLS 1.2 ondersteund worden. Alle TLS versies ouder dan 1.2 moeten uit staan, daar deze te veel mogelijkheden bevatten om er misbruik van te maken.
